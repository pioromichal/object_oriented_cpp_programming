Proszę zasymulować działanie apteki, przyjmując następujące założenia:

W aptece pracuje pewna liczba farmaceutów. Dostępna jest pewna liczba stanowisk obsługi („okienek”). Nie wszystkie stanowiska w danym momencie muszą być obsadzone, ale zawsze musi działać co najmniej jedno z nich.
Klienci ustawiają się w kolejce do apteki. Obowiązuje jedna kolejka do wszystkich okienek. Osoba pierwsza w kolejce podchodzi do pierwszego wolnego okienka.
W aptece są sprzedawane różne leki, które można grupować wg różnych kryteriów. Leki dzielą się na dostępne bez recepty i na receptę; można je też podzielić wg konsystencji (np. tabletki, syropy, krople, proszki do rozpuszczania). Od rodzaju leku zależą różne jego właściwości oraz m.in. sposób obliczania ceny oraz znajdowania tańszego zamiennika.
Obsługa klienta przy okienku może trwać więcej niż jedną jednostkę czasu. Klient może kupować wiele leków w ramach jednej transakcji.
Należy zapewnić obsługę rozliczania klientów. Klienci mogą kupować leki na zwykły paragon lub na fakturę VAT.

Ogólne wymagania dotyczące realizacji projektu znajdują się w załączonym pliku.